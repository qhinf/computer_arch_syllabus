{
 "cells": [
  {
   "attachments": {},
   "cell_type": "markdown",
   "metadata": {},
   "source": [
    "Lesmodule Binair Rekenen voor Informatici\n",
    "-----\n",
    "\n",
    "Je werkt waarschijnlijk al een tijdje met computers en andere digitale apparatuur. In de kern verwerken computers gegevens door middel van electronische schakelingen. In deze schakelingen kunnen slechts twee toestanden te onderscheiden. _Aan_ of _Uit_. Deze toestanden worden weergegeven als 0 en 1. Deze twee cijfers vormen de basis voor wat we _binair rekenen_ noemen. In deze lesmodule leer je wat binaire getallen zijn, hoe je binaire getallen kunt omrekenen naar decimale getallen en omgekeerd, hoe je binaire getallen bij elkaar kunt optellen en hoe je hoe je negatieve getallen kan representeren.\n",
    "\n",
    "# Binaire getallen\n",
    "Je bent al sinds de basisschool gewend om getallen op te schrijven met een combinatie van de cijfers 0 t/m 9. Je hebt hiermee leren optellen, de tafels uit je hoofd geleerd (en misschien nu weer vergeten), je hebt geleerd dat de volgorde van de cijfers een verschil maakt. Ik bedoel er is toch een behoorlijk verschil tussen een 8,3 of een 3,8 als resultaat van een toets. We gebruiken dus 10 verschillende symbolen, die we cijfers noemen, om onze getallen op te schrijven. Met een moeilijk woord noemen we dit het _decimale stelsel_ of _tientallige stelsel_. In dit decimale stelsel rekenen we met decimale getallen. In het _binaire stelsel_ rekenen we met _binaire getallen_. Het enige verschil tussen het decimale talstelsel en het binaire talstelsel is dat we niet met tien cijfers, maar met twee cijfers rekenen. De `0` en de `1`. Voorbeelden van binaire getallen zijn `10100` en `11001`. De binaire getallen zijn dus op dezelfde manier opgebouwd als decimale getallen, maar dan met minder cijfers.\n",
    "\n",
    "Wanneer je binair gaat tellen ziet dat er zo uit: `0, 1, 10, 11, 100, 101, 110, 111, ...`. Dit is hetzelfde als $0, 1, 2, 3, 4, 5, 6, 7, \\ldots$ in de decimale notatie. Je telt eigenlijk net zoals bij het decimale stelsel, alleen zijn de cijfers eerder 'op'.\n",
    "\n",
    "# Van binair naar decimaal\n",
    "Net zoals decimale getallen staan binaire getallen voor een hoeveelheid. Dus is het zinvol om van binair naar decimaal te rekenen en andersom. Om van binair naar decimaal te gaan, gaan we even kijken naar hoe een binair of decimaal getal is opgebouwd. Nemen we als voorbeeld het decimale getal $743$. Op de basisschool heb je geleerd dat je het getal $743$ kan splitsen in $700$, $40$ en $3$. Het hele getal is dan $700+40+3=743$. Hopelijk ben je het met me eens dat dit hetzelfde is als\n",
    "$$7\\times 100 + 40 \\times 10 +  3 \\times 1$$\n",
    "\n",
    "Hier zie je de honderdtallen, tientallen en eentallen goed naar voren komen. We kunnen een honderdtal ook als macht van $10$ schrijven. Dan ziet het er zo uit:\n",
    "$$7\\times 10^2 + 40 \\times 10^1 +  3 \\times 10^0$$\n",
    "\n",
    "Hier zie je duidelijk de machten van $10$ terugkomen, die bij het _tientallige stelsel_ horen. Net zo kun je kijken naar het binaire getal `1101`. Laten we het meteen met machten van $2$ schrijven.\n",
    "\n",
    "$$1101_b = 1\\times 2^3 + 1\\times 2^2 + 0\\times 2^1 + 1 \\times 2^0$$\n",
    "\n",
    "Wanneer we dit verder uitwerken, krijgen we:\n",
    "\n",
    "$$1101_b = 1\\times 2^3 + 1\\times 2^2 + 0\\times 2^1 + 1 \\times 2^0 = 8 + 4 + 1 = 13_d$$\n",
    "\n",
    "Zoals je misschien al gezien hebt, staat er een $b$-tje of een $d$-tje achter een getal. Dit is om aan te geven of het getal _b_inair of _d_ecimaal is.\n",
    "\n",
    "**Nog een voorbeeld**\n",
    "\n",
    "Opgave: Zet het getal $10110_b$ om naar decimale notatie.\n",
    "\n",
    "$$10110 = 1 \\times 2^4 + 0 \\times 2^3 + 1 \\times 2^2 + 1 \\times 2^1 + 0 \\times 2^0 = 16+0+4+2+0=22$$\n",
    "\n",
    "## Oefenen\n",
    "\n",
    "Zet de volgende binaire getallen om naar decimale notatie:\n",
    "\n",
    "1. $1011$\n",
    "2. $101101$\n",
    "3. $1100111$\n",
    "4. $10010110$\n",
    "5. $1111001$\n",
    "6. $100001010$\n",
    "\n",
    "# Van decimaal naar binair\n",
    "Om een decimaal getal naar een binair getal om te zetten, heb je nodig dat je goed door twee kan delen en kan delen 'met rest'. We gaan als voorbeeld het getal $21_d$ omzetten naar een decimaal getal:\n",
    "- $21/2 = 10$ rest $1$\n",
    "- $10/2 = 5$ rest $0$\n",
    "- $5/2 = 2$ rest $1$\n",
    "- $2/2 = 1$ rest $0$\n",
    "- $1/2 = 0$ rest $1$\n",
    "\n",
    "Wat we gedaan hebben is dat we door $2$ zijn blijven delen, totdat we niks meer overhebben. We hebben wel steeds de resten opgeschreven. Het binaire getal wat we zoeken is af te lezen uit de resten. Dus $21_d$ = $10101_b$.\n",
    "\n",
    "Je kunt nu controleren of dit correct is door $10101_b$ weer om te zetten naar decimaal. Dan krijg je:\n",
    "$$10101_b = 1\\times 2^4 + 0\\times 2^3 + 1\\times 2^2 + 0 \\times 2^1 + 1 \\times 2^0 = 16+0+4+0+1 = 21_d$$\n",
    "\n",
    "Het klopt!\n",
    "\n",
    "Nog een voorbeeld: Zet $46_d$ om in binaire notatie.\n",
    "- $46/2 = 23$ rest $0$\n",
    "- $23/2 = 11$ rest $1$\n",
    "- $11/2 = 5$ rest $1$\n",
    "- $5/2 = 2$ rest $1$\n",
    "- $2/2 = 1$ rest $0$\n",
    "- $1/2 = 0$ rest $1$\n",
    "\n",
    "Dus $46_d = 011101_b$. Net zoals bij de decimale notatie, laten we nullen, die 'vooraan' staan, weg. Dus $011101_b$ schrijven we dan als $11101_b$.\n",
    "\n",
    "## Oefenen\n",
    "Zet de volgende decimale getallen om naar binaire notatie:\n",
    "\n",
    "1. 25\n",
    "2. 63\n",
    "3. 99\n",
    "4. 200\n",
    "5. 327\n",
    "\n",
    "\n",
    "# Verdiepende opgaven:\n",
    "\n",
    "Nu je weet hoe je binair kan rekenen, zou je kunnen uitzoeken hoe het achttallige stelsel werkt? Of zelfs het zestientallige stelsel! Voor dit laatste zul je een trukje moeten uithalen met de cijfers. Want 'na' $9$ zijn de cijfers op. Dit los je op door als volgt te tellen: 1, 2, 3, 4, 5, 6, 7, 8, 9, A, B, C, D, E, F. Het achttallige stelsel heet ook wel octaal en het zestientallige stelsel hexadecimaal. Hexadecimale getallen zul je misschien ook wel weer herkennen in computers. Het handige aan een hexadecimaal getal van lengte twee, is dat je dan precies een byte (8 bits) aan informatie voor je hebt staan.\n",
    "\n",
    "Zoek uit hoe je van octaal naar decimaal en weer terug kan rekenen.\n",
    "Zoek uit hoe je van hexadecimaal naar decimaal en weer terug kan rekenen.\n",
    "Zoek uit hoe je van hexadecimaal naar binair en weer terug kan rekenen.\n",
    "\n",
    "Schrijf in je favoriete programmeertaal een programma, dat\n",
    "1. een string met een binair getal omzet naar een string met een decimaal getal.\n",
    "2. een string met een decimaal getal omzet naar een string met een binair getal.\n",
    "3. twee strings met binaire getallen bij elkaar optelt.\n",
    "4. het 2-complements negatieve binaire getal geeft van een gegeven binair getal(string).\n",
    "5. misschien ook iets met hexadecimale getallen doet?\n"
   ]
  }
 ],
 "metadata": {
  "kernelspec": {
   "display_name": "Python 3 (ipykernel)",
   "language": "python",
   "name": "python3"
  },
  "language_info": {
   "codemirror_mode": {
    "name": "ipython",
    "version": 3
   },
   "file_extension": ".py",
   "mimetype": "text/x-python",
   "name": "python",
   "nbconvert_exporter": "python",
   "pygments_lexer": "ipython3",
   "version": "3.10.10"
  },
  "orig_nbformat": 4
 },
 "nbformat": 4,
 "nbformat_minor": 2
}
